{
  "audioId": "",
  "happenedAt": "2024-01-24T02:24:00.000+02:00",
  "typeId": "oxrzxmk2l9",
  "locales": {
    "uk": {
      "description": "Рік, як загинув Олег Собченко.\n\n\n\nЧерез рік я думаю: що головне лишилося у мене після нього?\n\n\n\nМабуть, оце відчуття, котре він зловив піснею десь на другому тижні нашої великої війни. \n\n\n\nМи тоді верталися із-за Лютежу у Київ, стомлені, але задоволені. Разом з мінометниками ми накрили місця, де сиділи росіяни. Міни вчинили їм багато шкоди, окупанти бігали з села у поле і назад, смішні і безпорадні. Їх ганяли ми з нашого дрона, мінометники щоразу кидали по них з неба міну за міною - а ми раділи паніці ворога і своїй корисності.\n\n\n\nА потім, стомлені, але задоволені, ми їхали назад, у Київ, впевнені, що відстоїмо столицю.\n\n\n\nІ Олег включив ту пісню, котра відповідала цьому моменту. Її слова нібито про інше, але вона - насправді про воїнів, котрі повертаються додому, несучи славу з великої битви. \n\n\n\nЦей настрій - він пронизує все це просте і чесне залицяння, описане у тексті. Горда відповідь дівчини, котра нібито відштовхула козака - насправді, така солодка і мила після кривавого бою, з якого той іде з тріумфом!\n\n\n\nМи удвох їхали після успішного бойового дня. Олег включив цю пісню, і я зразу його зрозумів: він давно мріяв про такий день, де він стане цим козаком, що, у сяйві нової воїнської слави, як у нових шатах, розмовляє з красою.\n\n\n\nВічна пам'ять!",
      "title": "Спогад Ігора Луценка через рік після загибелі Олега",
      "quote": "«І Олег включив ту пісню, котра відповідала цьому моменту»",
      "shortDescription": ""
    }
  },
  "categoryId": "6vfyajtu",
  "link": "https://m.youtube.com/watch?v=j35NoGT9xJ8",
  "id": "5zz9bc20",
  "createdAt": "2025-07-23T22:49:00.000+03:00",
  "image": "uploads/img_9039.jpeg"
}
